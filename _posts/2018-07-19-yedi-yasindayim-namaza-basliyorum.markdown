---
layout: post
title:  7 Yaşındayım Namaza Başlıyorum
date:   2019-09-30 15:01:35 +0300
image:  03.jpg
tags:   
---

# 7 Yaşindayim Namaza Başliyorum

Tüm Din Hizmetleri Derneği'nce (Tüm-Din-DER), çocukları namaz kılmaya teşvik etmek ve namaz bilinci oluşturmak için "7 yaşındayım namaza başlıyorum" etkinliği düzenlendi. Dernek Genel Başkanı Metin Kaçar ise caminin içi ile dışının ve avlusunun dolduğunu belirterek, katılımcı sayısının 7-8 binlerde olduğunu söyledi. Katılımcı açısından hedefledikleri sayıya ulaştıklarını kaydeden Kaçar, çocuklara, hayatlarında her zaman hatırlayacakları bir günü yaşatmak istediklerini anlattı. Çocuklar, Kur'an-ı Kerim, mevlit ve ilahi okudu. Konuşmaların ardından çocuklardan Serkan Özsoy, Ertuğrul Holoğlu, Ali Haydar Kostak Kur'an-ı Kerim, 9 yaşındaki Emirhan Erbil ise Mevlid-i Şerif'in bir bölümünü okudu. Kız çocuklarından oluşan Güngören Kuyulu Cami İlahi Korosu da çeşitli ilahileri seslendirdi. Etkinlikte 4 yaşındaki Ahmet Sami Dönmez Fatiha Suresi`ni, 3,5 yaşındaki Hümeyra Türkmen "Anneciğim" şiirini okudu. Sembolik namazda çocuklar imam ve müezzin oldu. Etkinlikte, çocuklar 2 rekatlik namazı birlikte kıldı. Necip Fazıl Belge, ezan okudu, Ahmet Emre Belge de camide bulunan bütün çocuklara, sembolik namaz kıldırdı. Etkinlik sonrası camiye girişte velilere verilen numaralarla çekiliş yapıldı. Çekiliş sonucunda, 10 çocuğa Cumhuriyet altını ve sürpriz hediyeler verildi, bütün katılımcılara da içerisinde seccade, tespih, takke ve başörtüsü bulunan paket hediye edildi.

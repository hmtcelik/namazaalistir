---
layout: post
title:  Cami Boyutu
image:  makale6.jpg
permalink: /cami-boyutu/

---

* Çocuklar öncellikle evde namaza alıştırılmalıdır. Namaz kılmayı öğrendikten sonra da ilk fırsatta camiye götürülmelidir.

* Baba camiye gitmek üzere evinden çıkarken, camiye gittiğini çocukların duyacağı şekilde haber vermelidir. Ayrıca çocuklara, iyi örnek olan yakın akraba ve komşularının her namaz vaktinde camiye gittiklerine şahit olmaları çok önemlidir. Çünkü çocuklar büyükleri taklitten hoşlanırlar. İlerleyen süreçte çocuk babasından kendini camiye götürmesini ister.

* 7 yaş öncesi çocuklar için camilerle ilgili boyama kitapları alınabilir.

* Çocuğun ilk defa camiye babası ile gitmesi daha uygundur. Anne, baba camiye gitmeden önce cami ve namaz adabını anlatmalı, ayrıca caminin faziletlerinden çocuğa bahsetmeli, camiye hürmet etmesi telkin edilmelidir.

* Çocukları camide cemaatle namaz kılma hususunda:  Çocuklar kendilerini kontrol edebildikleri yaşa gelince camiye götürülmelidir. Çok küçük yaşlarda götürüldüğünde sürekli koşup cemaatin dikkatini dağıtan çocuklar cemaatten tepki bazen görmekte bu da çocukta yanlış izler bırakmaktadır. Belki cemaatin olmadığı saatlerde küçük çocukları camiye sevdirme alıştırmaları yapılabilir.

* Çocuklar ilk zamanlarda sık sık camiye götürülmemelidir. Azdan başlayarak, gitgide çoğalan bir seyir izlenmelidir. Birkaç kez götürdükten sonra çocuğun isteğine bırakmalı o istedikçe götürmek gerekir. Çocuk, camideki yanlışlarından dolayı asla azarlanmamalıdır. Azarlama yerine yaptığı hatanın önünü tıkamak daha iyi bir yaklaşımdır. Mesela camide diğer çocuklarla gürültü yapmışsa, bir daha ki namazda, baba arka safta namaz kılıp çocuğu da yanına almalı ve gizli bir kontrol sağlamalıdır.

* Onu camiye götürmeden önce imam, müezzin ve cemaatten bazıları ile ona sevecen davranmaları ve şakalaşarak ünsiyet göstermeleri için anlaşmalı, çocuğun mescit ehliyle huzur bulması sağlanmalıdır. Bu münasebetle namazın önemi şuurlarında daha sağlam yer edecektir.

* Çocuk camiye geldiği için takdir edilmeli, zaman zaman ona sevdiği yiyecekler alınmalıdır. Arada bir namaz sonrası park, pastahane gibi yerlere götürülebilir. Bu konuda “Namaz kılarsan seni ödüllendiririm, sana şunu alırım.” gibi ifadeler kullanmaktan kaçınmak gerekir. Bunun yerine, sürpriz armağanlar alınmalıdır. Ücretli namaz gibi kötü bir alışkanlığa zemin hazırlanmamalıdır.

* Çocuğun camiye gidip gelmesi, ev içinde gündem olmalıdır. Özellikle annesi, ağabey veya ablaları camide ne yaptıklarını, kimleri gördüklerini sormalı, gözünde hoş olmayan izler kaldı ise, telafisi yoluna gitmelidir.

* Ailenin namazın bir davetiyesi olan ezana ciddi bir hürmet sergilemesi gerekir. Örneğin, ezana saygı gösterme, onu duyunca susarak dinleme, içinden tekrarlama, kimi randevuları ezana ayarlayarak, “ezandan sonra gideriz, ezan okunsun konuşuruz” gibi ifadeler kullanmak gibi.

* Babanın çocuğu on yaşından önce Cuma ve Bayram namazlarını kılma konusunda, gücünün yetmeyeceği şeye zorlamaması gerekir. Zira abdestini muhafaza etmek veya hutbenin uzunluğuna tahammül etmek çocuğa zor gelebilir. On yaşına gelinceye kadar onu kendi haline bırakmalı, özellikle Cuma namazına yönelirse birlikte devam etmelidir. Babanın bu konuda teşvik etmesi, fakat korkutmaması gerekir.

* Arkadaşlarıyla grup halinde camilere gitmesi teşvik edilmeli ve buna ortam hazırlanmalıdır.

* Çocuklar belli dönemlerde Sultanahmet, Süleymaniye gibi büyük ve görkemli camilere götürülebilir.

* Çocuk Camiye gitmek istemeyince; sebepleri araştırılmalı. Acaba camide birisinin istenmeyen davranışı mı olmuş, çok sevdiği oyundan mı alınarak götürülmüştür. Sebepleri araştırılmalı ve ortadan kaldırılmalıdır.
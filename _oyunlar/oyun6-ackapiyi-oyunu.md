---
layout: post
permalink: /ackapiyi-bezirganbasi-oyunu
title: Aç Kapıyı Bezirgânbaşı Oyunu
image: oyun6.jpg
---

*Oyunun amacı, namazın içindeki ve dışındaki farzlarını öğrenmek. 8 yaş ve üzeri için uygun olabilir.*

 

* Öğrencilerden ikisi kapıcı olur. Biri namazın dışındaki farzları, diğeri içindeki farzlarını seçer. Ancak bunu kapıcılar ve öğreticiden başkası bilmemelidir. Kapıcılar el ele tutuşur, diğer çocuklar da kuyruk şeklinde dizilirler. Kuyruğun başındaki çocuk Bezirgânbaşı olur. Kapıcıların kolları yukarı kalkar, çocuklar sırayla altından geçerler. Bir taraftan da beraberce şu şarkıyı söylerler:

(Bezirgânbaşı) “Aç kapıyı bezirgânbaşı, aç kapıyı bezirgânbaşı”  
(Kapıcılar) “Kapı hakkı ne verirsin, ne veririsin?”  
(Bezirgânbaşı) “Arkamdaki yadigâr olsun, yadigâr olsun”

* Şarkı bitince kapıcılar denk gelen ilk öğrenciyi “Bir gelen” der, kısa süreliğine kolları arasına alıp serbest bırakırlar. İkinciyi “İki gelen” der, yine kolları arasına alıp serbest bırakırlar. Üçüncüyü ise “Dolaba giren” der ve kolları arasına alıp hapsederler. Öğretici sessizce bu öğrenciden namazın farzlarından birini söylemesini ister. Eğer dışındaki farzlardan birini söylediyse, öğrenciyi dışındaki farzları seçen kapıcının arkasına; içindeki farzlardan birini söylediyse, içindeki farzları seçen kapıcının arkasına geçirir. Oyun bu şekilde kuyruktaki öğrencilerin hepsi seçilene kadar devam eder. Sonunda ortaya bir çizgi çekilir. İki grup birbirinin bellerinden veya bir ipin uçlarından tutarak karşılıklı çekişirler. Çizgiyi geçen grup oyunu kaybeder.

* Namazın farzları yerine; bir kapıcı “İmanın Şartları”, diğer kapıcı “İslâm’ın Şartları”nı seçebilir. Bu oyun yeni bir ezberin talimi için de oynatılabilir. Çocuklar ebe olan çocukların kollarının altından geçerken topluca sure veya dua okunur. Toplu okuma bitince kim ebelerin kolları arasında kalırsa o da tek başına bir kere daha sure veya duayı okur.

<img src="/images/bezirganbasi.jpg" alt="bezirganbasi" title="bezirganbasi" style="width:650px;height:400px;"/>
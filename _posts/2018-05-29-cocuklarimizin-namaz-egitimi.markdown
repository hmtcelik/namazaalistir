---
layout: post
title:  Çocuklarımızın Namaz Eğitimi
date:   2019-09-30 15:01:35 +0300
image:  10.jpg
permalink: /cocuklarimizin-namaz-egitimi-makalesi/
tags:   
---

# Çocuklarımızın Namaz Eğitimi

Rahman ve Rahim olan Allah’ın adıyla 

Sevgili anne ve babalar;

“Çocuklarım henüz daha küçük, ergenlik yaşına gelince namaz kılar ” diye düşünmeyelim. “Ağaç yaşken eğilir.” Atasözünü hatırlayalım. Anne ve babasının gayretleriyle namaza alışan çocuklar, ergenlik çağına gelince yerine getirmekle sorumlu olduğu ilahi emirleri hiç zorlanmadan severek yaparlar. 

Çocuklarımızı genel kültürümüzle değil de yaşanmış tecrübeler ve uygulanmış teknik ve taktikler, başarılı çalışmalarla namaza alıştırmalıyız. İşte bu site de bu alanda yapılan çalışmaları yayınlamaya çalışıyoruz. 

Şunu iyi bilmeliyiz ki, çocuk eğitimi önemli ancak acil olmayan işlerimizden, görevlerimizden biridir. Önemli bir görevimizdir. Acil bir olay gibi alarm vermez ancak her gün yapılması gerekenler yapılmadığında çocuk o günü, o haftayı, o ayı eksikle geçirmiş demektir. Bu da daha sonraki zamanlarda sorun olarak karşımıza çıkacaktır. 

Bundan dolayı her güne, her haftaya çocuğunuzun eğitimiyle ilgili yapılması gerekenleri belirleyerek yapmak gerekir. Kesinlikle yarın yaparım, sonra yaparım diyerek ertelenmemelidir. 

Namaz alışkanlığı da böyledir. Çocuk doğduğu andan itibaren ezan ve ikametle başlayan eğitimine diğer zamanlarda da devan edilmelidir. 

Çocukların yaş durumuna, cinsiyet durumuna anlayış kabiliyet ve kapasitelerine göre burada anlatılan ve buna benzer çalışmalarda anlatılan denenmiş, test edilmiş güzel  pratikleri çocuklarımıza özellik olarak kazandırmalıyız.

Çocukluk döneminde öyle bir eğitim vermeliyiz ki, çocuk namazdan sıkılmasın, zamanla vazgeçmesin veya şekil ve taklitte kalmasın.

Bizim burada tavsiyemiz, önerimiz; şu ana kadar yapılanların durum değerlendirmesini yapmak ve bundan sonra yapılması gerekenleri çıkarmak ve bunları her güne, her haftaya yaymak yani bugün veya bu hafta hangi çocuğuma namazla ilgili hangi özellik üzerinde durmalıyım demeli ve durmalı. Aksi takdirde ilerleyen yaþlarda özelikle ergenlik döneminde de o döneme ait sıkıntılarla beraber namaza alıştırmada zorlanılacağı vakıadır.

Çocuklarımıza Allah’ı, Peygamber Efendimizi ve başta namaz olmak üzere diğer ibadetleri zamanında öğretirsek Allah katında da anne ve baba olarak sorumluluktan kurtulmuş ve ardımızdan İslamı yaşayan bir nesil bırakmış oluruz. Ayrıca ebedi aleme göçtüğümüzde amel defteri kapanmayanlardan oluruz.

Peygamber Efendimiz (s.a.v.) bu konuda şöyle buyurmuşlardır: “ İnsan ölünce üç şey hariç amel defteri kapanır: devam eden sadaka, faydanılan ilim, ona dua eden salih evlat.” ( Müslim, Ebu Davud, Nesai, Tirmizi, İmam Ahmed ) 

Ayrıca her namazda son oturuşta “ Rabbenagfirli …    ” duasını okuyan çocuk onu yetiştiren anne babası için şöyle dua etmektedir: 

“ Ey Rabbimiz! Herkesin hesaba çekileceği günde beni, ana-babamı ve mü’minleri bağışla ! ”  ( İbrahim sûresi - 41 )

Ömür boyu günde 5 vakitte 13 kez, ayda 390 kez ve yılda 4680 kez ( Cuma ve bayram namazları, teravih namazı ve nafile namazlar hariç)  ölene kadar siz öldükten sonra size bu duayı edecektir. 

Sizin için bundan daha güzel ne olabilir ki! 

Rabbimiz bizlere de ardımızdan dua eden ve bizleri hayırla yâd eden, O’nun emirlerine uygun yaşayan nesiller bırakmayı nasip etsin…

Rabbimiz bu güzel çalışma ve gayretlerinizin karşılığını kat kat versin. Allah yar ve yardımcınız olsun. 

Amin…

Abdulhamid Çelik
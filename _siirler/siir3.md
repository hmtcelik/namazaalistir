---
layout: post
permalink: /Namaz-Guvercini/
title : Namaz Güvercini Şiiri
---
Güvercin gibi namaz  
Günde beş vakit gelen,  
Onunla kim oynamaz  
Hem sabah hem de öğlen.  

Bir haber getirirmiş  
Bize ta ötelerden,  
Allah’a yakın eden  
Serin ikindi imiş.

Akşamleyin doğan nur,  
Kanat çırpan güvercin,  
Hem sevinçtir hem onur  
Hem keyif bizim için.  

Güvercin kanatları  
Kıpır kıpırsa nasıl,  
Namazın rekâtları  
Çarpan yürekmiş asıl.

Yatsıda o güvercin  
Seslenir cıvıl cıvıl,  
Seccadede parlıyor  
Bilinçler ışıl ışıl.

Bir süt ırmağı sanki  
Bir güvercin bembeyaz,  
Umut dolu bir bulut  
Yol arkadaşı namaz.

<br>
**Mürsel Sönmez**
<br>
<br>
<br>
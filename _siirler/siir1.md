---
layout: post
permalink: /Ezan-Sesi/
title : Ezan Sesi Şiiri
---

Coşturuyor bülbülleri,  
Gül dalında ezan sesi.  
Coşturuyor gönülleri,  
Hak yolunda ezan sesi.

Beş vakitte minareden,  
Arş’a çıkar ezan sesi.  
Düşündün mü acep neden,  
Kalbe akar ezan sesi.

Bu ses ile sancak sancak,  
Dalgalanır imanımız.  
Bu ses ile yavrum ancak,  
Temizlenir vicdanımız.

Mü’minlere hayat sunar  
Mübarek ezan sesi.

<br>
<strong>Oğuz ÖCAL</strong>

<br>
<br>
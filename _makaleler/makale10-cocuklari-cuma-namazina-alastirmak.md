---
layout: post
title:  Çocukları Cuma Namazına Alıştırmak
image:  makale10.jpg
permalink: /cocuklari-cuma-namazina-alistirmak/
---

Câbir b. Abdillah'dan rivayet edilen bir hadiste Peygamber (s.a.v.) şöyle buyurmaktadır; "Allah'a ve ahiret gününe inanan kimse Cum'a namazını kılsın. Yolcu, köle, çocuk, kadın ve hasta bu hükmün dışındadır. Kim bir eğlence veya ticaret sebebiyle Cum'a namazını umursamazsa, Allah da onu umursamaz. Allah zengindir, övülmüştür."

 

İmam Kâsânî, hadisten sonra "O halde çocuğun namazı tetavvu1 (nafile) olur" diyerek bir açıklama yapmıştır.

Çocuğu Cum'a namazına alıştırmanın birçok faydası vardır:

1- Bulûğ çağına girdiğinde, Cum'a'yı kılmaya alışmış olur.

2- Hutbe dinlerken etkilenir. Çünkü çocuğun fıtratı, iman ve ilim hadislerini, Peygamber'in (s.a.v.) sîretini almaya oldukça müsaittir.

3- Sosyal yönü gelişir. Müslüman bir topluluğun arasına girmek suretiyle onlara karşı  ülfet kazanır.  Çocuk,  babasının  dost ve yakınlarını mutlaka tanımalıdır.

4- Bazı âlimler, Cum'a günü duanın kabul edildiği ânın hutbenin okunduğu vakit olduğu görüşünü benimsemiştir. Buna göre çocuk, Peygamber'in (s.a.v.) bahsettiği duaların kabul edildiği vakte gelenlerden olmuş olur.

5- İki Cum'a arasındaki namaz ve ibadetler için, ruh ve iman bakımından güç ve destek olur.

6- Çocukluğu bir yana, büyüdüğünde kendisi üzerinde etkili ola­cak olan ümmetin âlimlerini ve davetçilerini tanır.

7- Cum'a namazı sayesinde, bütün unsurlarıyla; inanç, ibadet, sos­yalleşme, duygusallık, ilim, fizik, açısından çocuğun şahsiyet yapısı oluşur. (Allahu A'lem)